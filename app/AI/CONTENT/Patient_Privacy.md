# **INFORMATIVA SUL TRATTAMENTO DEI DATI PERSONALI del paziente**

# **Premessa**

L’informativa descrive le caratteristiche dei trattamenti svolti dal Dott. Gaetano Agovino sui Suoi dati personali e Le indica i diritti che la normativa Le garantisce.

**Quali dati personali raccogliamo?**

Lo Studio associato Agovino & Angrisano STP-SRL raccoglie i seguenti dati:

* Dati identificativi e di contatto (ad esempio nome e cognome, luogo e data di nascita, codice fiscale, indirizzo, numeri di telefono, indirizzo e-mail);  
* Dati contabili e fiscali;  
* Dati particolari: informazioni anamnestiche, dati sullo stato di salute, immagini radiologiche e fotografiche.

**Per quali finalità utilizziamo i Suoi dati personali?**

Lo Studio associato Agovino & Angrisano STP-SRL tratta i dati personali per le seguenti finalità:

* Gestire l’anagrafica dell’interessato;  
* Rendere le prestazioni odontoiatriche richieste dall’interessato;  
* Formulare diagnosi e garantire all’interessato le corrette cure e la necessaria assistenza (anche attraverso lo studio dell’immagine del paziente);  
* Inviare informazioni e inviti ad eventi o giornate di prevenzione (solo se presterà il Suo consenso a tale trattamento);  
* Comunicare i dati a banche e finanziarie qualora volesse ottenere il finanziamento del corrispettivo da pagare (solo se presta specifico consenso alla comunicazione dei dati, ad esclusione dei dati particolari);  
* Adempiere agli obblighi contrattuali di natura contabile e fiscale;  
* Adempiere agli obblighi derivanti da leggi di fonte primaria e secondaria, anche di derivazione europea o da disposizioni delle Autorità.

**Perché il trattamento che svolgiamo è legittimo?**

Il trattamento dei dati personali svolto dallo Studio associato Agovino & Angrisano STP-SRL è legittimo perché si fonda sui seguenti elementi e circostanze:

* Contratto sottoscritto dall’interessato;  
* Diagnosi e/o terapia sanitaria (art. 9, lettera g del Regolamento 2016/679);  
* Consenso dell’interessato (per invio di informazioni e inviti ad eventi e a giornate di prevenzione);  
* Adempimento di obblighi di legge.

**Con quali modalità Lo Studio associato Agovino & Angrisano STP-SRL tratta i Suoi dati personali e per quanto tempo li conserva?**

I Suoi dati personali sono trattati sia in modalità cartacea che elettronica (servers, database in cloud, software applicativi etc.).

Lo Studio associato Agovino & Angrisano STP-SRL conserva le Sue informazioni personali solo per il tempo necessario al perseguimento delle finalità per le quali sono state raccolte, ovvero per i tempi previsti da specifiche normative, in particolare quella fiscale per i dati contabili. Inoltre, i tempi di conservazione della scheda clinica del paziente sono fissati in linea con il termine decennale di prescrizione dell’azione di responsabilità medica e la documentazione relativa ad esami diagnostici eseguiti direttamente presso lo Studio per 10 (dieci) anni.

**A chi comunichiamo i Suoi dati personali?**

**All’interno dello Studio**

Possono accedere ai Suoi dati personali solo i dipendenti e i collaboratori che ne abbiano necessità per offrirLe il servizio di cura e limitatamente alle sole informazioni a ciò strumentali e connesse. In particolare:

* personale amministrativo;

e per quanto riguarda i dati sanitari:

* personale odontoiatra o medico;  
* assistenti, personale infermieristico, ortodontisti e igienisti.

I nostri dipendenti e collaboratori sono stati informati su quanto sia importante mantenere l’assoluto riserbo sui Suoi dati personali e adottiamo tutte le azioni necessarie per richiamare la loro attenzione sulle responsabilità in tema di protezione dei dati personali.

**Soggetti esterni allo Studio**

Il Dott. Gaetano Agovino condivide le Sue informazioni personali con alcuni soggetti che lo coadiuvano nell’erogazione delle cure di cui necessita:

* alle società di assicurazione, Casse Mutue, Fondi aziendali individuati dall’interessato all’atto dell’accettazione;  
* a collaboratori esterni quali ortodontisti, medici e dentisti specializzati che forniscono parte delle cure o provvedono a prestare una seconda opinione;  
* a società esterne (eventualmente anche collocate all’estero in Paesi per i quali esistano decisioni di adeguatezza o atti analoghi) che siano produttori di strumenti, dispositivi ortodontici per la cui installazione il produttore deve intervenire tramite collegamento digitale;  
* a banche e finanziarie qualora **Lei** richiedesse allo Studio il finanziamento del corrispettivo da pagare (la comunicazione avverrà solo qualora sottoscriverà l’apposito consenso).

Qualora soggetti terzi accedano ai Suoi dati, lo faranno rispettando la normativa vigente in materia di protezione dei dati personali e le istruzioni impartite dal Titolare.

**Comunicazioni obbligatorie**

Non comunichiamo le Sue informazioni personali ad altre terze parti senza la Sua autorizzazione, a meno, per quanto riguarda dati sanitari, che non ricorrano circostanze particolari, ovvero quando la Sua salute o quella di qualcun altro sia in pericolo o quando sia richiesto dalla legge o da un’Autorità:

* nel caso in cui sia necessario per motivi di sicurezza ed igiene nazionale;  
* per motivi di interesse generale connessi alla sanità pubblica;  
* in relazione ad una richiesta proveniente dalle Autorità pubbliche.

**Quali sono i Suoi diritti come interessato al trattamento e come può esercitarli?**

Il Nuovo Regolamento europeo in materia di protezione dei dati personali (2016/679) Le garantisce, come interessato al trattamento, specifici diritti.

Per ciascun trattamento, può esercitare i seguenti diritti:

* **Diritto di accesso**: ha diritto di ottenere una copia dei dati personali di cui siamo in possesso e che sono sottoposti al trattamento;  
* **Diritto alla rettificazione**: ha il diritto di rettificare i Suoi dati personali conservati dal Dott. Gaetano Agovino qualora non siano aggiornati o corretti;  
* **Diritto di opporsi al trattamento dei dati personali per finalità commerciali**: può chiedere che il Dott. Gaetano Agovino cessi di inviare comunicazioni commerciali in qualsiasi momento;  
* **Diritto di opporsi a decisioni basate su processi esclusivamente automatizzati**: può chiedere di non essere destinatario di decisioni prese in base a processi esclusivamente automatizzati, inclusa l’attività di profilazione;  
* **Diritto di revocare un consenso prestato**: ha il diritto di revocare il consenso prestato per un determinato trattamento in qualsiasi momento;  
* **Diritto di rivolgersi all’Autorità Garante per la protezione dei dati personali**: ha il diritto di rivolgersi all’Autorità Garante per la protezione dei dati personali qualora abbia dubbi sul trattamento di dati personali operato.

Può esercitare anche i seguenti diritti al ricorrere di determinate circostanze:

* **Diritto alla cancellazione**: può richiedere che il Dott. Gaetano Agovino cancelli i Suoi dati personali qualora siano cessati gli scopi del trattamento e non sussistano interessi legittimi o norme di legge che ne impongano la continuazione;  
* **Diritto di opporsi al trattamento**: può chiedere che il Dott. Gaetano Agovino cessi di svolgere un determinato trattamento sui Suoi dati personali;  
* **Diritto di limitare il trattamento**: ha il diritto di richiedere che il Dott. Gaetano Agovino limiti le operazioni di trattamento sui Suoi dati personali;  
* **Diritto alla portabilità del dato**: ha il diritto di ottenere una copia dei Suoi dati in un formato strutturato ed informaticamente trasferibile ad altro Titolare.

Qualora volesse esercitare i Suoi diritti, per favore, invii una email o scriva al seguente indirizzo specificando la Sua richiesta e fornendoci le informazioni necessarie ad identificarla (allegando anche una copia del Suo documento di identità): via Farricella I, 115 Striano (NA) – email : studio.associato.agovino.angrisano@gmail.com

Il Dott. Gaetano Agovino Le risponderà entro un mese. Se per qualche motivo non riuscissimo a **risponderLe**, il Dott. Gaetano Agovino Le fornirà una spiegazione dettagliata sul motivo per cui non può soddisfare la Sua richiesta.

La informiamo che se non ci autorizza a trattare i Suoi dati personali, potremmo trovarci in difficoltà o addirittura nell’impossibilità di svolgere il trattamento per le finalità descritte nel presente documento.

**Come può contattarci?**

La presente informativa ha lo scopo di informarLa su quali siano i Suoi dati personali raccolti dal Dott. Gaetano Agovino e come siano trattati. Se avesse bisogno di qualsiasi tipo di chiarimento, per favore, ci contatti ai seguenti riferimenti: via Farricella I, 115 Striano (NA) – email : studio.associato.agovino.angrisano@gmail.com

**Qualora il paziente sia minore**

Il sottoscritto \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_, consapevole delle conseguenze previste dal **D.P.R.** 445/2000 in caso di affermazioni mendaci, dichiara di aver acquisito il consenso dell’altra persona esercente la responsabilità genitoriale sul minore.

Data \_\_\_\_\_\_\_\_ Firma \_\_\_\_\_\_\_\_\_\_\_\_\_\_\_\_\_\_\_\_

Il sottoscritto \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_ autorizza il Dott./Lo Studio a comunicare i dati personali necessari alla banca o alla finanziaria per l’istruzione della pratica di finanziamento (consenso obbligatorio solo qualora si voglia finanziare l’importo da pagare).

Data \_\_\_\_\_\_\_\_ Firma \_\_\_\_\_\_\_\_\_\_\_\_\_\_\_\_\_\_\_\_

Il sottoscritto \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_ presta il consenso a ricevere informazioni e inviti ad eventi o a giornate di prevenzione via email o telefonicamente (consenso facoltativo).

Data \_\_\_\_\_\_\_\_ Firma\_\_\_\_\_\_\_\_\_\_\_\_\_\_\_\_\_\_\_\_

**Liberatoria per l’utilizzazione dell’immagine e consenso al trattamento**

**(ex art. 96 e 97 della l. 633/1941 ed ex art. 10 c.c., art. 7 del GDPR 2016/679)**

L’interessato \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_, nato a \_\_\_\_\_\_\_\_\_\_\_\_\_\_\_\_\_\_\_\_, il \_\_\_\_\_\_\_\_\_\_\_\_\_\_\_\_\_\_\_\_

AUTORIZZA

Il Titolare a utilizzare l’immagine per la finalità sopra descritta, di cura e assistenza

\[ \] SI \[ \] NO

Luogo e data \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_ Firma \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_
